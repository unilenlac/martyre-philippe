<?xml version="1.0"?>
<?xml-stylesheet type="text/css" href="../../TEI-IRSB.css"?>
<!DOCTYPE TEI SYSTEM "../tei-irsb.dtd">
<TEI>
	<teiHeader>
		<fileDesc>
			<titleStmt>
				<title>Acta Philippi. Et Acta Thomae. Accedunt Acta Barnabae</title>
			</titleStmt>
			<publicationStmt>
				<publisher>Maximilianus Bonnet. H. Mendelssohn</publisher>
                <pubPlace>Lipsiae</pubPlace>
				<date>1903</date>
			</publicationStmt>
            <sourceDesc>
                <msDesc xml:id="X">
                    <msIdentifier>
                        <country></country>
					    <settlement></settlement>
					    <repository></repository>
					    <collection></collection>
					    <idno></idno>
                    </msIdentifier>
                </msDesc>
            </sourceDesc>
	</fileDesc>
	<revisionDesc status="transcription-in-progress">
		<change />
	</revisionDesc>
	</teiHeader>
	<text>
		<body>
			<div>
                <!-- 
                édition 
                BONNET -  MPh p. 41-90,  par. 107-148

                lien:  https://archive.org/details/actaphilippietac00bonnuoft/page/40/mode/2up


                page n. 41

                par. 107
                -->
				<milestone n="titre" />
				<head type="initial">
                    <lb n=""/>ἐκ τῶν περιόδων φιλίππου τοῦ ἀποστόλου
                    <lb n=""/>ἀπὸ πράξεως πεντεκαιδεκάτης μέχρι τέλους, ἐν αἷς τὸ μαρτύριον.
                </head >
				<milestone n="1" />
				<p>
                    κατὰ τὸν καιρὸν ἐκεῖνον τραϊανοῦ τοῦ βασιλέως
                    παρειληφότος τὴν τῶν ῥωμαίων ἀρχήν, μετὰ τὸ μαρτυρῆσαι
                    ἐν ὀγδόῳ ἔτει τῆς βασιλείας αὐτοῦ σίμωνα τὸν τοῦ κλωπᾶ
                    ἐπίσκοπον ὄντα ἱεροσολύμων, δεύτερον γενόμενον ἐπίσκοπον
                    μετὰ ἰάκωβον τὸν χρηματίσαντα ἀδελφὸν τοῦ κυρίου τῆς
                    ἐκεῖσε ἐκκλησίας, φίλιππος ὁ ἀπόστολος διερχόμενος τὰς τῆς
                    λυδίας καὶ ἀσίας πόλεις καὶ χώρας κατήγγελλεν πᾶσιν τὸ
                    εὐαγγέλιον τοῦ χριστοῦ.
                    </p>
                    <!-- par. 108 -->
                    <milestone n="108"/>
                    <p>
                    φθάσας δὲ ἐν πόλει ὀφιορύμῃ, ἥτις καλεῖται
                    ἱεράπολις τῆς ἀσίας, ὑπεδέχθη ὑπό τινος πιστοῦ ὀνόματι
                    στάχυος. συνῆν δὲ αὐτῷ καὶ βαρθολομαῖος εἷς τῶν ἑβδο-
                    μήκοντα μαθητῶν τοῦ κυρίου καὶ ἡ ἀδελφὴ αὐτοῦ μαριάμνη
                    καὶ οἱ ἀκολουθοῦντες αὐτῷ μαθηταὶ αὐτοῦ. συναχθέντων
                    δὲ πολλῶν ἀνδρῶν τε καὶ γυναικῶν ἐν τῇ οἰκίᾳ τοῦ στάχυος
                    ἦν ὁ φίλιππος ἅμα τῷ βαρθολομαίῳ διδάσκων αὐτοὺς τὰ
                    περὶ τοῦ ἰησοῦ.
                    </p>
                    <!-- par. 109 -->
                    <milestone n="109"/>
                    <p>
                    ἡ δὲ ἀδελφὴ τοῦ φιλίππου μαριάμνη καθεζομένη
                    ἐν τῇ εἰσόδῳ τῆς οἰκίας τοῦ στάχυος προσεῖχεν τοῖς προσερ-
                    χομένοις, πείθουσα αὐτοὺς ἐπακροᾶσθαι τῶν ἀποστόλων λεγόν-
                    των πρὸς αὐτούς· ἀδελφοὶ ἡμῶν, υἱοὶ τοῦ πατρὸς τοῦ ἐν τοῖς
                    οὐρανοῖς, ὑμεῖς ἐστε τὸ πλοῦτος τὸ καλὸν καὶ ἡ ὕπαρξις τῆς
                    ἄνω πόλεως, ἡ τερπνότης τοῦ κατοικητηρίου οὗ ἡτοίμασεν ὁ
                    θεὸς τοῖς ἀγαπῶσιν αὐτόν.
                    </p>
                    <!-- par. 110 -->
                    <milestone n="110"/>
                    <p>
                    καταπατήσατε τὰς παγίδας τοῦ ἐχθροῦ, τὸν
                    εἰλισσόμενον ὄφιν. στρεβλὴ γάρ ἐστιν ἡ ὁδὸς αὐτοῦ, ἐπειδὴ
                    τοῦ πονηροῦ υἱός ἐστιν, καὶ ἔστιν ἐν αὐτῷ ἰὸς πονηρίας·
                    πατὴρ δὲ αὐτοῦ ἐστιν ὁ διάβολος ὁ τοῦ θανάτου πρόξενος,
                    μήτηρ δὲ αὐτοῦ ἡ φθορά· ὀργὴ ἐν τοῖς ὀφθαλμοῖς αὐτοῦ   
                    καὶ ὄλεθρος ἐν τῷ στόματι αὐτοῦ, καὶ ἡ ὁδὸς αὐτοῦ ᾅδης.
                    διὸ φεύγετε ἀπ’ αὐτοῦ, τοῦ μὴ ἔχοντος ὑπόστασιν, τοῦ ἀμόρ-
                    φου, τοῦ μὴ ἔχοντος μορφὴν ἐν πάσῃ τῇ κτίσει, εἴτε ἐν τῷ
                    οὐρανῷ εἴτε ἐν τῇ γῇ, εἴτε ἐν τοῖς πετεινοῖς εἴτε ἐν τοῖς
                    κτήνεσιν. πάντα γὰρ ἀποστρέφονται τῆς μορφῆς αὐτοῦ· καὶ
                    γὰρ ἐν τοῖς κτήνεσιν καὶ πετεινοῖς τοῦ οὐρανοῦ ἔστιν ἡ
                    γνῶσις αὐτοῦ ὅτι σύρει ὁ ὄφις τὴν κοιλίαν αὐτοῦ καὶ τὸ
                    στῆθος· ἔστιν δὲ τὸ κατοικητήριον αὐτοῦ ὁ τάρταρος, καὶ
                    ἐν τῷ σκότει βαδίζει, ἐπειδὴ οὐκ ἔχει παρρησίαν ἐν οὐδενί.
                    φεύγετε οὖν ἀπ’ αὐτοῦ, ἵνα μὴ ὁ ἰὸς αὐτοῦ ἐκχυθῇ ἐπὶ τὸ
                    στόμα ὑμῶν.
                    </p>
                    <!-- par. 111 -->
                    <milestone n="111"/>
                    <p>
                    γίνεσθε δὲ μᾶλλον πιστοί, σεμνοί, ἀγαθοεργεῖς,
                    μὴ ἔχοντες δόλον. ἐξάρατε τὸ πονηρὸν σύστημα ἀφ’ ἑαυτῶν,
                    τοῦτ’ ἔστιν τὰς κακίας ἐπιθυμίας, δι’ ὧν ἐγέννησεν ὁ ὄφις ὁ
                    πονηρὸς δράκων ὁ ἀρχέκακος νομὴν ἀπωλείας καὶ θανάτου
                    τῇ ψυχῇ, ἐπειδὴ ἡ τῶν κακῶν ἐπιθυμία πᾶσα ἐξ αὐτοῦ 
                    προελήλυθεν, καὶ αὕτη ἐστὶν ἡ ῥίζα τῆς ἀνομίας, τὸ σύστημα 
                    τῶν κακῶν, ὁ θάνατος τῶν ψυχῶν· ἡ γὰρ ἐπιθυμία τοῦ
                    ἐχθροῦ ὁπλίζεται κατὰ τῶν πιστῶν, ἐξέρχεται δὲ ἀπὸ τοῦ
                    σκότους καὶ πορεύεται ἐν τῷ σκότει, πολεμεῖν ἐπιχειροῦσα
                    τοὺς ἐν τῷ φωτί. αὕτη γάρ ἐστιν ἡ τῆς πλεονεξίας ἀρχή. 
                    </p>
                    <!-- par. 112 -->
                    <milestone n="112"/>
                    <p>
                    διὸ ὑμεῖς οἱ θέλοντες πρὸς ἡμᾶς, μᾶλλον δὲ ὅτι
                    ὁ θεὸς παρεγένετο δι’ ἡμῶν πρὸς ὑμᾶς ὡς πατὴρ πρὸς ἴδια
                    τέκνα, θέλων ὑμᾶς ἐλεῆσαι καὶ ῥύσασθαι ὑμᾶς ἀπὸ τῆς πο-
                    νηρᾶς παγίδος τοῦ ἐχθροῦ, φύγετε τὰς τοῦ ἐχθροῦ κακὰς
                    ἐπιθυμίας καὶ τελείως ἐκβάλετε αὐτὰς ἐκ τοῦ νοὸς ὑμῶν, 
                    μισήσαντες φανερῶς τὸν πατέρα τῶν κακῶν, ἀγαπήσαντες δὲ
                    ἰησοῦν, ὅς ἐστιν φῶς καὶ ζωὴ καὶ ἀλήθεια καὶ σωτὴρ πάν-
                    των τῶν αὐτὸν ποθούντων. πρὸς αὐτὸν οὖν προσδραμόντες
                    κρατήσατε αὐτὸν ἐν τῇ ἀγάπῃ, ἵνα ἀναγάγῃ ὑμᾶς ἐκ τοῦ
                    λάκκου τῶν κακῶν, καὶ καθαρίσας στήσῃ ὑμᾶς ἀμώμους 
                    ζῶντας ἐν ἀληθείᾳ ἔμπροσθεν τοῦ πατρὸς αὐτοῦ.
                    </p>
                    <!-- par. 113 -->
                    <milestone n="113"/>
                    <p>
                    ταῦτα δὲ πάντα ἔλεγεν ὁ φίλιππος πρὸς τὰ
                    συνελθόντα πλήθη διὰ τὸ ἐκ παλαιῶν τῶν χρόνων σέβειν
                    αὐτοὺς τοὺς ὄφεις καὶ τὴν ἔχιδναν, ὧν καὶ εἰκόνας στήσαντες
                    προσεκύνουν· διὸ καὶ ὀφιορύμην ἐκάλουν τὴν ἱεράπολιν. τού-
                    των δὲ λεγομένων ὑπὸ τοῦ φιλίππου, συμπαρόντων αὐτῷ 
                    βαρθολομαίου καὶ μαριάμνης καὶ τῶν μαθητῶν αὐτοῦ καὶ
                    τοῦ στάχυος, ἐπηκροᾶτο πᾶς ὁ λαός, καὶ πολὺ πλῆθος ἐξ
                    αὐτῶν ἀποφυγόντες ἀπὸ τοῦ ἐχθροῦ ἐπέστρεψαν ἐπὶ τὸν
                    κύριον καὶ προσετέθησαν τῷ φιλίππῳ καὶ τοῖς περὶ αὐτόν.
                    οἱ δὲ πιστοὶ πλεῖον ἐστηρίχθησαν ἐν τῇ ἀγάπῃ τοῦ χριστοῦ.
                    </p>
                    <!-- par. 114 -->
                    <milestone n="114"/>
                    <p>
                    νικανόρα δὲ ἡ γυνὴ τοῦ ἀνθυπάτου κλινήρης
                    κατακειμένη ὑπὸ διαφόρων νοσημάτων, μάλιστα τῶν ὀφθαλ-
                    μῶν, ἀκούσασα τὰ περὶ τοῦ ἀποστόλου φιλίππου καὶ τοῦ
                    κηρύγματος αὐτοῦ, ἐπίστευσεν ἐπὶ τὸν κύριον. ἦν γὰρ καὶ
                    πάλαι ἀκούσασα περὶ αὐτοῦ, καὶ ἐπικαλεσαμένη τὸ ὄνομα 
                    αὐτοῦ ἀπηλλάγη τῶν συνεχόντων αὐτῇ πόνων. καὶ ἀναστᾶσα
                    ἐξῆλθεν τῆς οἰκίας αὐτῆς διὰ τῆς πλαγίας θύρας, βασταζο-
                    μένη ὑπὸ ἰδίων αὐτῆς δούλων ἐν φορείῳ ἀργυρέῳ, καὶ ἦλθεν
                    εἰς τὴν οἰκίαν τοῦ στάχυος, ὅπου ἦσαν οἱ ἀπόστολοι.
                    </p>
                    <!-- par. 115 -->
                    <milestone n="115"/>
                    <p>
                    καὶ ὅτε ἦλθεν ἔμπροσθεν τοῦ πυλῶνος τῆς
                    οἰκίας, ἰδοῦσα αὐτὴν μαριάμνη ἡ ἀδελφὴ φιλίππου τοῦ
                    ἀποστόλου, ἐλάλησεν φωνῇ ἑβραϊστὶ πρὸς αὐτὴν ἔμπροσθεν
                    φιλίππου καὶ βαρθολομαίου καὶ παντὸς τοῦ πλήθους τῶν
                    πεπιστευκότων λέγουσα· ἀλικαμάν, ἰκασαμέ, μαρμαρί, ἰαχα-
                    μάν, μαστρανάν, ἀχαμάν· ὅ ἐστιν ὦ θυγάτηρ τοῦ πατρός,
                    σὺ εἶ κυρία μου, σὺ ἐδόθης ἐνεχυρίασμα τῷ ὄφει· ἀλλ’ ἦλθεν
                    ἰησοῦς ὁ λυτρωτὴς ἡμῶν ῥύσασθαί σε δι’ ἡμῶν, διαρρῆξαι
                    τοὺς δεσμούς σου καὶ τεμεῖν αὐτοὺς καὶ ἐκτῖλαι ἐκ σοῦ ἀπὸ
                    τῆς ῥίζης αὐτῶν, ὅτι σὺ ἀδελφή μου εἶ· μία μήτηρ ἐγέννησεν
                    ἡμᾶς διδύμους. ἐπελάθου τοῦ πατρός σου, ἐπελάθου τῆς
                    τρίβου τῆς ἀγούσης σε εἰς κατοικητήριον τῆς μητρός σου, γε-
                    ναμένη ἐν πλάνῃ· ἐγκατέλιπες τὸν ναὸν ἐκείνης τῆς ἀπάτης
                    τῆς προσκαίρου δόξης, καὶ ἦλθες πρὸς ἡμᾶς φυγοῦσα τὸν
                    ἐχθρόν, ὅτι αὐτός ἐστιν τὸ κατοικητήριον τοῦ θανάτου. ἰδοὺ
                    δὴ ἦλθεν ὁ λυτρωτής σου ἵνα σε λυτρώσηται· ἀνέτειλέν σοι
                    ὁ ἥλιος τῆς δικαιοσύνης χριστὸς ἵνα σε φωτίσῃ.
                    </p>
                    <!-- par. 116 -->
                    <milestone n="116"/>
                    <p>
                    ὡς δὲ ταῦτα ἤκουσεν ἡ νικανόρα ἑστῶσα πρὸ
                    τῶν θυρῶν, ἐπαρρησιάσατο ἐνώπιον πάντων κράζουσα καὶ
                    λέγουσα ὅτι ἐγὼ ἑβραία εἰμί, θυγάτηρ ἑβραίων· λάλησον
                    μετ’ ἐμοῦ ἐν τῇ διαλέκτῳ τῶν πατέρων μου. ἀκούσασα γὰρ
                    τοῦ κηρύγματος τῶν πατέρων μου ἰάθην εὐθέως ἀπὸ τῆς
                    νόσου καὶ τῶν περιεχουσῶν με ὀδυνῶν. προσκυνῶ οὖν τὴν
                    ἀγαθότητα τοῦ θεοῦ, ὅτι ἐποίησεν ὑμᾶς σκυλῆναι ἄχρι τῆς
                    πόλεως ταύτης διὰ τὸν ἀληθινὸν αὐτοῦ λίθον τὸν ἔντιμον,
                    ἵνα δι’ ὑμῶν δεξώμεθα τὴν γνῶσιν αὐτοῦ καὶ ζήσωμεν σὺν
                    ὑμῖν πιστεύσαντες εἰς αὐτόν. 
                    </p>
                    <!-- par. 117 -->
                    <milestone n="117"/>
                    <p>
                    ταῦτα εἰπούσης τῆς νικανόρας, προσηύξατο
                    περὶ αὐτῆς πρὸς τὸν θεὸν ὁ ἀπόστολος φίλιππος ἅμα βαρ-
                    θολομαίῳ καὶ μαριάμνῃ καὶ τοῖς σὺν αὐτοῖς λέγων· ὁ ζωο-
                    ποιῶν τοὺς νεκροὺς χριστὲ ἰησοῦ δέσποτα, ὁ ἐλευθερώσας
                    ἡμᾶς διὰ τοῦ βαπτίσματος ἐκ τῆς δουλείας τοῦ θανάτου,
                    ῥῦσαι αὐτὴν ἐκ τῆς πλάνης τοῦ ἐχθροῦ τελείως, ζωοποίησον
                    αὐτὴν ἐν τῇ ζωῇ σου καὶ τελείωσον αὐτὴν ἐν τῇ τελειότητί
                    σου, ἵνα πορευθῇ εἰς τὴν χώραν τῶν πατέρων αὐτῆς ἐν ἐλευ-
                    θερίᾳ, ἔχουσα κλῆρον ἐν τῇ ἀγαθότητί σου κύριε ἰησοῦ.
                    </p>
                    <!-- par. 118 -->
                    <milestone n="118"/>
                    <p>
                    πάντων δὲ ἀναπεμψάντων τὸ ἀμὴν ἅμα τῷ
                    ἀποστόλῳ φιλίππῳ, ἰδοὺ ἦλθεν ὁ τύραννος, ὁ ἀνὴρ τῆς νικα-
                    νόρας, ὡς ἵππος ἀδάμαστος μεμηνώς, καὶ ἐπιλαβόμενος τῶν
                    ἱματίων τῆς γυναικὸς αὐτοῦ ἐβόα λέγων· ὦ νικανόρα, μὴ
                    οὐκ ἀφῆκά σε ἐπὶ τῆς κλίνης οὖσαν; πῶς τοσαύτην δύναμιν
                    ἔσχες ἐλθεῖν πρὸς τοὺς μάγους τούτους; πῶς δὲ ἀπὸ τῆς
                    φλεγμονῆς τῶν ὀφθαλμῶν σου; νῦν οὖν ἐὰν μή μοι εἴπῃς τίς
                    ἐστιν ὁ ἰατρός σου καὶ τί τὸ ὄνομα αὐτοῦ, τιμωρήσομαί σε
                    διαφόροις τιμωρίαις καὶ οὐ σπλαγχνισθήσομαι ἐπὶ σοί.
                    </p>
                    <!-- par. 119 -->
                    <milestone n="119"/>
                    <p>
                    ἡ δὲ ἀποκριθεῖσα λέγει αὐτῷ ὦ τύραννε, ἔκ-
                    βαλε ἀπὸ σοῦ τὴν τυραννίδα σου ταύτην, ἐπιλάθου τῆς πονη-
                    ρίας σου ταύτης, ἐγκατάλιπε τὸν βίον τοῦτον τὸν πρόσκαιρον,
                    ἀπόθου τὸ θηριῶδες τῆς φαύλης σου γνώμης, φύγε τὸν δρά-
                    κοντα τὸν πικρὸν καὶ τὰς ἐπιθυμίας αὐτοῦ, ῥῖψον ἀπὸ σοῦ
                    τὰ ἔργα καὶ τὸ βέλος τοῦ ἀνθρωποκτόνου ὄφεως, παραίτησαι
                    τὰς μυσαρὰς καὶ κακὰς θυσίας τῶν εἰδώλων, αἵτινές εἰσιν
                    γεωργία τοῦ ἐχθροῦ, ὁ σκοτεινὸς φραγμός· περιποίησαι δὲ
                    ἑαυτῷ βίον σεμνὸν καὶ ἄρυπον, ἵνα γενόμενος ἐν ἁγιασμῷ 
                    δυνηθῇς γνῶναι τὸν ἰατρόν μου καὶ χωρῆσαι τὸ ὄνομα αὐτοῦ.
                    ἐὰν οὖν θέλῃς παρὰ σοί με εἶναι, εὐτρέπισον σεαυτὸν μένειν
                    ἐν ἁγνείᾳ καὶ ἐγκρατείᾳ καὶ ἐν φόβῳ τοῦ ἀληθινοῦ θεου,
                    καὶ συνοικήσω σοι τὸν ἅπαντα χρόνον· μόνον καθάρισον
                    σεαυτὸν ἀπὸ τῶν εἰδώλων καὶ παντὸς ῥύπου αὐτῶν.
                    </p>
                    <!-- par. 120 -->
                    <milestone n="120"/>
                    <p>
                    ὡς δὲ ἤκουσεν τῶν λόγων αὐτῆς τούτων ὁ
                    τύραννος, ὁ ἀνὴρ αὐτῆς, ἐπελάβετο τῶν τριχῶν τῆς κεφαλῆς
                    αὐτῆς καὶ ἔσυρεν αὐτὴν λακτίζων αὐτὴν καὶ λέγων· καλόν
                    σοί ἐστιν ἀναιρεθῆναι ἐν ξίφει ἢ ὁρᾶσθαί σε παρ’ ἐμοῦ
                    πορνεύουσαν μετὰ τῶν ξένων τούτων τῶν μάγων. ὁρῶ σε 
                    γὰρ ὅτι ἐγένου ἐν τῇ μανίᾳ τούτων τῶν πλάνων· σὲ οὖν
                    πρῶτον ἀνελῶ κακῶς, καὶ τότε τούτων οὐ φεισάμενος κακῶς
                    ἐνυβρίσας κακίστως ἀποκτενῶ. καὶ στραφεὶς εἶπεν τοῖς περὶ
                    αὐτόν· ἐξαγάγετέ μοι τοὺς μάγους τοὺς ἐπιθέτας ἐκείνους.
                    εἰσδραμόντες δὲ οἱ δήμιοι εἰς τὴν οἰκίαν τοῦ στάχυος καὶ
                    κρατήσαντες τὸν ἀπόστολον φίλιππον καὶ τὸν βαρθολομαῖον
                    καὶ τὴν μαριάμνην ἔσυραν ἄγοντες αὐτοὺς ὅπου ἦν ὁ ἀνθύ-  
                    πατος. ἠκολούθησεν δὲ καὶ ὁ πιστότατος στάχυς καὶ πάν-
                    τες οἱ πιστοί.
                    </p>
                    <!-- par. 121 -->
                    <milestone n="121"/>
                    <p>
                    ἰδὼν δὲ αὐτοὺς ὁ ἀνθύπατος ἔβρυξεν τοὺς ὀδόν-
                    τας αὐτοῦ λέγων· βασανίσατε τοὺς μάγους τούτους τοὺς
                    πλανήσαντας πολλὰς γυναῖκας καὶ ἄνδρας νέους τε καὶ νεά-
                    νιδας, λέγοντας ἑαυτοὺς θεοσεβεῖς εἶναι, βδέλυγμα ὄντες. καὶ
                    ἐκέλευσεν ἐνεχθῆναι ὠμοὺς ἱμάντας καὶ τύπτεσθαι τόν τε 
                    φίλιππον καὶ τὸν βαρθολομαῖον καὶ τὴν μαριάμνην· καὶ
                    μετὰ τὸ μαστιχθῆναι αὐτοὺς τοῖς ἱμᾶσιν ἐκέλευσεν δεθῆναι
                    τοὺς πόδας αὐτῶν καὶ σύρεσθαι αὐτοὺς διὰ τῶν πλατειῶν
                    τῆς πόλεως ἕως τῆς πύλης τοῦ ἱεροῦ αὐτῶν. πολλοὶ δὲ ὄχλοι
                    συνήχθησαν, ὡς σχεδὸν μὴ μεῖναί τινα εἰς οἰκίαν, καὶ ἦσαν 
                    πάντες θαυμάζοντες αὐτοὺς ἐπὶ τῇ ὑπομονῇ αὐτῶν, βιαίως
                    καὶ ἀπανθρώπως συρομένων αὐτῶν.
                    </p>
                    <!-- par. 122 -->
                    <milestone n="122"/>
                    <p>
                    ὁ δὲ ἀνθύπατος βασανίσας τοὺς ἁγίους τοὺς
                    ἀμφὶ τὸν ἀπόστολον φίλιππον ἐκέλευσεν εἰσενεχθῆναι αὐτοὺς
                    καὶ ἀσφαλισθῆναι εἰς τὸ ἱερὸν τοῦ εἰδώλου τῆς ἐχίδνης πρὸς
                    τοὺς ἱερεῖς αὐτῆς, ἕως ἂν βουλεύσηται ποίῳ θανάτῳ ἕκαστον
                    αὐτῶν ἀπολέσῃ. πολλοὶ δὲ ἐκ τοῦ ὄχλου ἐπίστευσαν χάριτι 
                    τοῦ χριστοῦ καὶ προσετέθησαν τῷ ἀποστόλῳ φιλίππῳ καὶ
                    τοῖς σὺν αὐτῷ, ἀποστάντες τοῦ εἰδώλου τῆς ἐχίδνης, καὶ
                    ἐστηρίζοντο ἐν τῇ πίστει μεγαλυνόμενοι ἐν τῇ ὑπομονῇ τῶν
                    ἁγίων, καὶ ὁμοῦ πάντες μετὰ φωνῆς ἐδόξαζον τὸν θεὸν λέ-
                    γοντες τὸ ἀμήν.
                    </p>
                    <!-- par. 123 -->
                    <milestone n="123"/>
                    <p>
                    ὅτε δὲ ἐνεκλείσθησαν ἐν τῷ ἱερῷ τῆς ἐχίδνης
                    ὅ τε φίλιππος ὁ ἀπόστολος καὶ βαρθολομαῖος καὶ μαριάμνη,
                    συνήχθησαν οἱ ἱερεῖς τῆς ἐχίδνης ἐπὶ τὸ αὐτὸ καὶ ὄχλος πο-
                    λὺς ὡς ἄνδρες ἑπτακισχίλιοι, καὶ δραμόντες πρὸς τὸν ἀνθύ-
                    πατον κατεβόων λέγοντες· ἐκδίκησον ἡμᾶς ἐκ τῶν ξένων καὶ 
                    μάγων καὶ φθορέων καὶ πλανησάντων τοὺς ἀνθρώπους.
                    ἀφ’ οὗ γὰρ ἐπεδήμησαν εἰς ἡμᾶς, ἐπλήσθη ἡ πόλις ἡμῶν
                    πάσης κακῆς πράξεως· ἀπέκτειναν δὲ καὶ τοὺς ὄφεις τοὺς
                    υἱοὺς τῆς θεᾶς ἡμῶν· ἔκλεισαν δὲ καὶ τὸ ἱερόν, καὶ ἠρήμωται
                    ὁ βωμός· καὶ οὐχ εὑρήκαμεν προσενηνεγμένον οἶνον ἵνα πιοῦσα 
                    ἡ ἔχιδνα ὑπνώσῃ. εἰ δὲ θέλεις γνῶναι ὅτι ὄντως μάγοι εἰσίν,
                    βλέψον καὶ ἴδε πῶς ἡμᾶς θέλουσιν μαγεῦσαι, λέγοντες ζή-
                    σατε ἐν ἁγνείᾳ καὶ σεμνότητι, πιστεύσαντες τῷ θεῷ, πῶς δὲ
                    καὶ εἰσῆλθον εἰς τὴν πόλιν, πῶς δὲ καὶ οἱ δράκοντες οὐκ
                    ἐτύφλωσαν αὐτοὺς ἢ καὶ ἀνεῖλαν αὐτούς, πῶς δὲ καὶ τὸ αἷμα 
                    αὐτῶν οὐκ ἔπιον, ἀλλὰ καὶ αὐτοὶ οἱ τηροῦντες τὴν πόλιν ἡμῶν
                    ἀπὸ παντὸς ξένου ὑπὸ τούτων κατεβλήθησαν.
                    </p>
                    <!-- par. 124 -->
                    <milestone n="124"/>
                    <p>
                    ἀκούσας δὲ ταῦτα ὁ ἀνθύπατος πλεῖον ἐξε-
                    καύθη τῷ θυμῷ, ὀργῆς τε καὶ ἀπειλῆς ἐπληρώθη, καὶ ἦν
                    ὀργιζόμενος σφόδρα καὶ λέγων πρὸς τοὺς ἱερεῖς· τί ὅτι τὴν
                    ἐμὴν ἐμάγευσαν γυναῖκα; καὶ ἐκεῖθέν μοι ξένα ῥήματα ὁμιλεῖ,
                    καὶ διὰ πάσης νυκτὸς εὐχομένη ξενοφωνεῖται φωτὶ καταλαμ- 
                    πομένη, καὶ ἀναστενάζουσα λέγει· ἦλθέν μοι τὸ ἀληθινὸν
                    φῶς ἰησοῦς. κἀγὼ δὲ ἀπὸ τοῦ ἐμοῦ κοιτῶνος ἐξελθὼν ἠθέ-
                    λησα διὰ τῆς θυρίδος κατοπτεῦσαι καὶ ἰδεῖν ὅνπερ ἔλεγεν φῶς
                    ἰησοῦν· καὶ ὥσπερ ἀστραπὴ προσαπήντησέν μοι, ὥστε με
                    παρ’ ὀλίγον ἀποτυφλωθῆναι· καὶ ἐξ ἐκείνου λοιπὸν τὴν γυ- 
                    ναῖκά μου φοβοῦμαι διὰ τὸν φωτεινὸν αὐτῆς ἰησοῦν. εἴπατέ
                    μοι ἱερεῖς τί πράξω. οἳ δὲ εἶπον· ἀνθύπατε, τάχα οὐκ
                    ἐσμὲν ἱερεῖς· ἀφ’ οὗ γὰρ συνέκλεισας αὐτούς, εὐχομένων αὐτῶν
                    οὐ μόνον τὸ ἱερὸν ἐκ θεμελίων ἐσαλεύθη ἀλλὰ τάχα καὶ
                    συμπίπτει. 
                    </p>
                    <!-- par. 125 -->
                    <milestone n="125"/>
                    <p>
                    τότε προσέταξεν ὁ ἀνθύπατος ἐξαγαγεῖν αὐτοὺς
                    ἐκ τοῦ ἱεροῦ τοὺς περὶ τὸν φίλιππον καὶ ἀναγαγεῖν ἐπὶ τοῦ
                    βήματος, εἰπὼν τοῖς δημίοις· ἀποδύσαντες τὸν φίλιππον
                    διερευνήσατε μή πως εὕρητε αὐτῶν τὰς μαγείας. ἀπέδυσαν
                    οὖν πρῶτον τὸν φίλιππον, εἶτα τὸν βαρθολομαῖον· ἦλθον 
                    δὲ καὶ ἐπὶ τὴν μαριάμνην, καὶ σύροντες αὐτὴν ἔλεγον· γυ-
                    μνώσωμεν αὐτήν, ἵνα πάντες ἴδωσιν αὐτὴν ὅτι γυνὴ οὖσα πῶς
                    ἀνδράσιν ἐπακολουθεῖ· αὐτὴ γὰρ μάλιστα πάσας τὰς γυναῖκας
                    ἀπατᾷ. καὶ λέγει ὁ τύραννος πρὸς τοὺς ἱερεῖς· κηρύξατε
                    ἐν τῇ πόλει κύκλῳ ἵνα ἔλθωσιν πάντες ἄνδρες τε καὶ γυναῖκες, 
                    ὅπως ἴδωσιν τὴν ἀσχημοσύνην αὐτῆς, ὅτι συμπορεύεται μετὰ
                    τῶν μάγων τούτων, καὶ πάντως ὅτι μοιχεύεται ὑπ’ αὐτῶν.
                    ἐκέλευσεν δὲ κρεμασθῆναι τὸν φίλιππον καὶ τὰ σφυρὰ αὐτοῦ 
                    διατρηθῆναι, κομίσαι δὲ κόρακας σιδηροῦς καὶ τὰς πτέρνας
                    αὐτοῦ διαπαρῆναι, καὶ κρεμασθῆναι κατὰ κεφαλῆς ἀπέναντι 
                    τοῦ ἱεροῦ ἐπί τινος δένδρου· καὶ τὸν βαρθολομαῖον ἐκτείναντες
                    ἀπέναντι τοῦ φιλίππου ἐπερόνησαν τὰς χεῖρας αὐτοῦ ἐν τῷ
                    τοίχῳ τῆς πύλης τοῦ ἱεροῦ.
                    </p>
                    <!-- par. 126 -->
                    <milestone n="126"/>
                    <p>
                    ἐμειδίασαν δὲ ἀμφότεροι ὁρῶντες ἀλλήλους ὅ
                    τε φίλιππος καὶ ὁ βαρθολομαῖος· ἦσαν γὰρ ὡς οὐ βασανι-
                    ζόμενοι· αἱ γὰρ κολάσεις αὐτῶν ἦσαν βραβεῖα καὶ στέφανοι.
                    ὅτε δὲ καὶ τὴν μαριάμνην ἀπέδυσαν, ἰδοὺ εὐθέως ἠλλάγη ἡ
                    ὁμοίωσις τοῦ σώματος αὐτῆς ἐνώπιον πάντων, καὶ εὐθέως 
                    ἐγένετο περὶ αὐτὴν νεφέλη πυρὸς ἔμπροσθεν πάντων, καὶ οὐκ
                    ἠδυνήθησαν ἔτι ἐμβλέψαι τὸ σύνολον εἰς τὸν τόπον ἐν ᾧ  
                    ἐτύγχανεν ἡ ἁγία μαριάμνη, ἀλλ’ ἔφυγον ἅπαντες ἀπ’ αὐτῆς.
                    </p>
                    <!-- par. 127 -->
                    <milestone n="127"/>
                    <p>
                    ἐλάλησεν δὲ ὁ φίλιππος μετὰ βαρθολομαίου
                    ἐν τῇ ἑβραΐδι διαλέκτῳ λέγων· ποῦ ὁ ἀδελφὸς ἡμῶν ἰωάννης;
                    ἰδοὺ γὰρ ἐγὼ ἀπολύομαι ἀπὸ τοῦ σώματος, καὶ τίς ὁ εὐξά-
                    μενος περὶ ἡμῶν; ὅτι καὶ εἰς τὴν ἀδελφὴν ἡμῶν μαριάμνην
                    ἐπεχείρησαν παρὰ τὸ καθῆκον· καὶ ἰδοὺ πῦρ ἔρριψαν εἰς τὴν
                    οἰκίαν τοῦ στάχυος, λέγοντες ὅτι καύσωμεν αὐτήν, ἐπειδὴ
                    ὑπεδέξατο αὐτούς. θέλεις οὖν βαρθολομαῖε εἴπωμεν πῦρ
                    ἐλθεῖν ἀπ’ οὐρανοῦ καὶ κατακαύσωμεν αὐτούς;
                    </p>
                    <!-- par. 128 -->
                    <milestone n="128"/>
                    <p>
                    ὡς δὲ ταῦτα ἦν λέγων ὁ φίλιππος, καὶ ἰδοὺ
                    ἰωάννης εἰσῆλθεν εἰς τὴν πόλιν ὡς συμπολίτης αὐτῶν· καὶ
                    διακινῶν ἐν τῇ πλατείᾳ ἠρώτησεν· τίνες οὗτοι οἱ ἄνθρωποι,
                    καὶ διὰ τί τιμωροῦνται; οἳ δὲ λέγουσιν αὐτῷ· μὴ οὐκ εἶ ἐκ
                    τῆς πόλεως ἡμῶν, καὶ ἐρωτᾷς περὶ τῶν ἀνθρώπων τούτων;
                    οἵτινες πολλοὺς ἠδίκησαν, ἔκλεισαν δὲ καὶ τοὺς θεοὺς ἡμῶν,
                    καὶ ἐν τῇ μαγείᾳ αὐτῶν ἀνεῖλον καὶ τοὺς ὄφεις καὶ τοὺς
                    δράκοντας· πολλοὺς δὲ καὶ νεκροὺς ἤγειραν, οἵτινες κατέπληξαν
                    ἡμᾶς πολλὰς κολάσεις ἐξηγούμενοι. θέλουσιν δὲ καὶ κρεμά-  
                    μενοι οὗτοι οἱ ξένοι πῦρ αἰτῆσαι ἐξ οὐρανοῦ καὶ κατακαῦσαι
                    ἡμᾶς καὶ τὴν πόλιν ἡμῶν.
                    </p>
                    <!-- par. 129 -->
                    <milestone n="129"/>
                    <p>
                    εἶτα λέγει ὁ ἰωάννης· ἀπέλθωμεν καὶ ὑπο-
                    δείξατέ μοι αὐτούς. ἤγαγον οὖν τὸν ἰωάννην ὡς συμπολίτην
                    αὐτῶν ὅπου ὁ φίλιππος ἦν· καὶ ἦν ἐκεῖ πλῆθος ὄχλου καὶ ὁ
                    ἀνθύπατος καὶ οἱ ἱερεῖς. καὶ ἰδὼν ὁ φίλιππος τὸν ἰωάννην
                    εἶπεν τῷ βαρθολομαίῳ ἑβραϊστί· ἀδελφέ, ὁ ἰωάννης ἦλθεν
                    ὁ εἰς βαρέκ, ὅπου ἐστὶν τὸ ὕδωρ τὸ ζῶν. καὶ ὁ ἰωάννης
                    εἶδεν τὸν φίλιππον κατὰ κεφαλῆς κρεμάμενον τῶν σφυρῶν
                    καὶ τῶν πτερνῶν· εἶδεν δὲ καὶ τὸν βαρθολομαῖον ἐκτεταμένον
                    εἰς τὸν τοῖχον τοῦ ἱεροῦ, καὶ εἶπεν αὐτοῖς· τὸ μυστήριον 
                    τοῦ κρεμασθέντος ἐν μέσῳ τοῦ οὐρανοῦ καὶ τῆς γῆς ἔσται
                    μεθ’ ὑμῶν.
                    </p>
                    <!-- par. 130 -->
                    <milestone n="130"/>
                    <p>
                    εἶπεν δὲ καὶ τοῖς ἀνθρώποις τῆς πόλεως ἐκείνης·
                    ἄνθρωποι οἱ τὴν ὀφιορύμην ἱεράπολιν κατοικοῦντες, πολλή
                    ἐστιν ἡ ἄγνοια ἡ οὖσα μεθ’ ὑμῶν. ἐπλανήθητε ἐν τῇ ὁδῷ
                    τῆς πλάνης· πνέων ἔπνευσεν εἰς ὑμᾶς ὁ δράκων καὶ ἐτύφλωσεν
                    ὑμᾶς κατὰ τρεῖς τρόπους, τοῦτ’ ἔστιν, ἐποίησεν ὑμᾶς τυφλοὺς
                    τῷ σώματι καὶ τυφλοὺς τῇ ψυχῇ καὶ τυφλοὺς τῷ πνεύματι,
                    καὶ ἐπλήγητε ὑπὸ τοῦ ὀλοθρευτοῦ. ἐμβλέψατε εἰς πᾶσαν τὴν
                    κτίσιν εἴτε ἐν τῇ γῇ εἴτε ἐν τῷ οὐρανῷ εἴτε ἐν τοῖς ὕδασιν,
                    ὅτι ὁ ὄφις οὐκ ἔχει ὁμοίωμα ἐν οὐδενὶ ἀνθρώπου· ἀλλὰ γένος  
                    ἐστὶν φθορᾶς καὶ κατηργήθη ὑπὸ τοῦ θεοῦ, καὶ διὰ τοῦτο
                    εἰλικτός ἐστιν καὶ σκολιός, καὶ οὐδεμία ζωή ἐστιν ἐν αὐτῷ,
                    θυμὸς δὲ καὶ ὀργὴ καὶ σκότος καὶ πῦρ καὶ καπνὸς ὑπάρχει
                    ἐν τοῖς μέλεσιν αὐτοῦ. νῦν οὖν διὰ τί τιμωρεῖτε τοὺς ἀν-
                    θρώπους τούτους; ὅτι εἰρήκασιν ὑμῖν ὅτι ἐχθρὸς ὑμῶν ἐστιν
                    ὁ ὄφις;
                    </p>
                    <!-- par. 131 -->
                    <milestone n="131"/>
                    <p>
                    ὡς δὲ ἤκουσαν τούτους τοὺς λόγους παρὰ τοῦ
                    ἰωάννου, ἐπῆραν ἐπ’ αὐτὸν τὰς χεῖρας λέγοντες· ἐδόξαμεν
                    συμπολίτην σε εἶναι, νῦν δὲ ἐφανέρωσας σεαυτὸν ὅτι κοινωνὸς
                    αὐτῶν εἶ· ὡς αὐτοὶ οὕτως καὶ σὺ θανατωθήσῃ· οἱ γὰρ ἱερεῖς
                    ἐσκέψαντο στραγγίσαι ὑμῶν τὸ αἷμα καὶ οἴνῳ μίξαντες τῇ
                    ἐχίδνῃ προσαγαγεῖν τοῦ ποτίσαι αὐτήν. ὡς οὖν ἐπέβαλον οἱ
                    ἱερεῖς τοῦ κρατῆσαι τὸν ἰωάννην, παρελύθησαν αἱ χεῖρες
                    αὐτῶν. ὁ δὲ ἰωάννης εἶπεν τῷ φιλίππῳ· οὐ μὴ ἀποδῶμεν
                    κακὸν ἀντὶ κακοῦ. ὁ δὲ φίλιππος εἶπεν πρὸς τὸν ἰωάννην·
                    ἰδοὺ δή, ποῦ ἐστιν ὁ κύριός μου ἰησοῦς ὁ εἰπών μοι τοῦ μὴ
                    ἐκδικῆσαι ἐμαυτόν; ἀλλά γε λοιπὸν οὐκ ἀνέξομαι, τελέσω δὲ
                    ἐπ’ αὐτοὺς τὸ ἐμβρίμημά μου καὶ ὅλους αὐτοὺς ἀφανίσω.
                    </p>
                    <!-- par. 132 -->
                    <milestone n="132"/>
                    <p>
                    ὁ δὲ ἰωάννης καὶ βαρθολομαῖος καὶ μαριάμνη
                    διεκώλυον αὐτὸν λέγοντες ὅτι ὁ διδάσκαλος ἡμῶν ἐραπίσθη,
                    ἐμαστίχθη, ἐξετάσθη, χολὴν καὶ ὄξος ἐποτίσθη, καὶ ἔλεγεν·
                    πάτερ ἄφες αὐτοῖς, οὐ γὰρ οἴδασιν τί ποιοῦσιν. κἀκεῖνο
                    δὲ ἐδίδαξεν εἰπών· μάθετε ἀπ’ ἐμοῦ ὅτι πρᾷός εἰμι καὶ τα-
                    πεινὸς τῇ καρδίᾳ. καὶ ἡμεῖς οὖν ὑπομείνωμεν. λέγει ὁ
                    φίλιππος· ἀπόστητε καὶ μὴ πραΰνετέ με, ὅτι οὐκ ἀνέξομαι
                    ὑμῶν, ὅτι ἐπὶ κεφαλῆς ἐκρέμασάν με, σιδήροις ἐπερόνησαν τὰ
                    σφυρά μου καὶ τὰς πτέρνας μου. καὶ σὺ ἀγαπητὲ τοῦ θεοῦ
                    ἰωάννη, πόσα αὐτοῖς διελέξω καὶ οὐχ ὑπηκούσθης. διὸ συγ-
                    χωρήσατέ μοι καὶ καταράσομαι αὐτούς, καὶ ἐξολοθρευθήσονται 
                    ἐν ἑνί. καὶ ἤρξατο καταρᾶσθαι αὐτοὺς ἐπικαλούμενος καὶ
                    κράζων ἑβραϊστί· ἀβαλώ, ἀριμουνί, δουθαήλ, θαρσελεήν,
                    ναχαώθ, ἀειδουνάφ, τελετελοεῖν· τοῦτ’ ἔστιν ὁ πατὴρ τοῦ
                    χριστοῦ, ὁ μόνος καὶ παντοκράτωρ θεός, θεὲ ὃν φρίττουσιν
                    οἱ πάντες αἰῶνες, ὁ δυνατὸς καὶ ἀπροσωπόληπτος δικαστής,
                    οὗ τὸ ὄνομά ἐστιν ἐν τῇ σῇ δυναστείᾳ σαβαώθ ἀήλ, εὐλογη-
                    τὸς εἶ εἰς τοὺς αἰῶνας· σὲ τρέμουσιν ἀρχαὶ καὶ ἐξουσίαι τῶν
                    ἐπουρανίων καὶ τὰ ἐμβριμήματα τῶν χερουβικῶν ζῴων πυρί-
                    πνοα ἑστῶτα· ὁ βασιλεὺς ὁ ἅγιος τῆς μεγαλειότητος, οὗ τὸ
                    ὄνομα ἔφθασεν εἰς τὰ θηρία τῆς ἐρήμου καὶ ἡσύχασαν καὶ
                    αἰσθητικῇ φωνῇ ᾔνεσάν σε, ὁ ἐπιβλέπων ἡμῖν καὶ διδοὺς
                    ἑτοίμως τὰ αἰτήματα ἡμῶν, ὁ ἐπιγνοὺς ἡμᾶς πρὸ τοῦ πλασθῆ-
                    ναι, ὁ ἐπίσκοπος πάντων· νῦν, δέομαι, ἀνοιξάτω ὁ μέγας ᾅδης
                    τὸ στόμα αὐτοῦ, ἡ ἄβυσσος ἡ μεγάλη, καὶ καταπιέτω τοὺς
                    ἀθέους τούτους τοὺς μὴ βουληθέντας χωρῆσαι τὸν λόγον τῆς
                    ἀληθείας ἐν τῇ πόλει ταύτῃ· ναὶ σαβαώθ.
                    </p>
                    <!-- par. 133 -->
                    <milestone n="133"/>
                    <p>
                    καὶ ἰδοὺ ἐξαίφνης ἠνεῴχθη ἡ ἄβυσσος, καὶ
                    κατεπόθη ὅλος ὁ τόπος ἐν ᾧ ἐκάθητο ὁ ἀνθύπατος καὶ ὅλον
                    τὸ ἱερόν, καὶ ἡ ἔχιδνα ἣν ἐσέβοντο, καὶ ὄχλοι πολλοὶ καὶ οἱ
                    ἱερεῖς τῆς ἐχίδνης, ὡς ἄνδρες ἑπτακισχίλιοι χωρὶς γυναικῶν
                    καὶ παιδίων· πλὴν ὅπου ἦσαν οἱ ἀπόστολοι ἔμειναν ἀσάλευ-
                    τοι· καὶ ὁ ἀνθύπατος κατεπόθη εἰς τὴν ἄβυσσον. καὶ ἦσαν
                    αἱ φωναὶ αὐτῶν ἀνερχόμεναι κάτωθεν, μετὰ κλαυθμοῦ λέ-
                    γοντες· ἐλέησον ἡμᾶς ὁ τῶν ἐνδόξων σου ἀποστόλων θεός,
                    ὅτι ἄρτι ὁρῶμεν τὰς κρίσεις τῶν μὴ ὁμολογησάντων τὸν
                    σταυρωθέντα· ἰδού, ὁ σταυρὸς φωτίζει ἡμᾶς. ἰησοῦ χριστέ,
                    φάνηθι ἡμῖν, ὅτι ζῶντες πάντες κατερχόμεθα εἰς τὸν ᾅδην
                    καὶ μαστιζόμεθα, ὅτι ἀδίκως τοὺς σοὺς ἀποστόλους ἐσταυ-
                    ρώσαμεν. καὶ ἠκούσθη φωνὴ λέγοντος· ἵλεως ἔσομαι ὑμῖν
                    ἐν τῷ φωτεινῷ μου σταυρῷ.
                    </p>
                    <!-- par. 134 -->
                    <milestone n="134"/>
                    <p>
                    ἀπέμειναν δὲ ὅ τε στάχυς καὶ πᾶς ὁ οἶκος
                    αὐτοῦ, καὶ ἡ τοῦ ἀνθυπάτου γυνή, καὶ ἄλλαι πεντήκοντα
                    γυναῖκες αἵτινες ἐπίστευσαν σὺν αὐτῇ ἐπὶ τὸν κύριον, καὶ
                    ἄλλο πλῆθος ἀνδρῶν τε καὶ γυναικῶν, καὶ παρθένοι ἑκατόν,
                    αἵτινες οὐ κατεποντίσθησαν διὰ τὴν ἁγνείαν αὐτῶν, ἐσφρα-
                    γισμέναι τῆ σφραγῖδι τοῦ χριστοῦ.
                    </p>
                    <!-- par. 135 -->
                    <milestone n="135"/>
                    <p>
                    τότε ὁ κύριος φανεὶς τῷ φιλίππῳ εἶπεν· ὦ
                    φίλιππε, οὐκ ἤκουσας μὴ ἀποδώσῃς κακὸν ἀντὶ κακοῦ; καὶ
                    διὰ τί τοσοῦτον ἔπληξας ἀφανισμῷ; ὦ φίλιππε, τίς θέμενος
                    τὴν χεῖρα αὐτοῦ ἐπ’ ἄροτρον καὶ βλέπων εἰς τὰ ὀπίσω εὔθε-
                    τός ἐστιν αὐτοῦ ἡ αὖλαξ; ἢ τίς παραχωρεῖ τὸν ἑαυτοῦ λύχνον
                    ἑτέρῳ καὶ αὐτὸς ἐν σκότει καθέζεται; ἢ τίς καταλείπει τὸ
                    ἑαυτοῦ οἰκητήριον καὶ αὐτὸς οἰκεῖ ἐν κοπρίᾳ; τίς δὲ ἐάσας
                    τὸ ἑαυτοῦ ἔνδυμα ἐν χειμῶνι πορεύεται γυμνός; ἢ τίς χαρή-
                    σεται ἐχθρὸς ἐν τῇ χαρᾷ τοῦ μισοῦντος αὐτόν; τίς δὲ στρα-
                    τιώτης πορεύεται ἐπὶ πόλεμον ἄνευ πανοπλίας; τίς δὲ δοῦλος
                    πληρώσας τὸ τοῦ κυρίου αὐτοῦ πρόσταγμα οὐκ ἐπαινεθήσεται;
                    τίς δὲ ἐν σταδίῳ γενναίως δραμὼν οὐ λαμβάνει τὸ βραβεῖον;
                    τίς δὲ πλύνας τὰ ἱμάτια αὐτοῦ ἡδέως αὐτὰ μολύνει; ὦ φίλιππε
                    ἰδοὺ ὁ νυμφών μου ἕτοιμός ἐστιν, ἀλλὰ μακάριός ἐστιν ὁ εὑρεθεὶς
                    ἐν αὐτῷ ἔχων τὸ ἔνδυμα λαμπρόν· αὐτὸς γάρ ἐστιν ὁ λαμ-
                    βάνων τὸν στέφανον ἐπὶ τῆς κεφαλῆς αὐτοῦ. ἰδοὺ τὸ δεῖπνον
                    ἕτοιμον, καὶ μακάριος ὁ καλούμενος καὶ ἕτοιμος γενόμενος
                    ἐλθεῖν πρὸς τὸν κεκληκότα αὐτόν. πολύς ἐστιν ὁ θερισμὸς
                    τοῦ ἀγροῦ, μακάριος δέ ἐστιν ὁ ἐργάτης ὁ καλός. ἰδοὺ τὰ
                    κρίνα καὶ πάντα τὰ ἄνθη· ὁ δὲ καλὸς γεωργός ἐστιν ὁ πρῶ-
                    τος μεταλαμβάνων αὐτῶν. πῶς δὲ σὺ γέγονας ὦ φίλιππε
                    ἄσπλαγχνος, καταρασάμενος τοὺς ἐχθρούς σου ἐν ὀργῇ;
                    </p>
                    <!-- par. 136 -->
                    <milestone n="136"/>
                    <p>
                    λέγει ὁ φίλιππος· τί μοι ὀργίζῃ κύριε ὅτι
                    κατηρασάμην τοὺς ἐχθρούς μου; διὰ τί γὰρ οὐ πατάσσεις
                    αὐτούς; ὅτι ἔτι ζῶσιν εἰς τὴν ἄβυσσον· καὶ σὺ ἐπίστασαι
                    κύριε ὅτι διὰ σὲ ἦλθον εἰς τὴν πόλιν ταύτην, καὶ τῷ σῷ
                    ὀνόματι ἐδίωξα πᾶσαν πλάνην εἰδώλων καὶ πάντα τὰ δαι-
                    μόνια. οἱ δράκοντες ἐξηράνθησαν καὶ οἱ ὄφεις· ἐπειδὴ δὲ
                    οὗτοι οὐκ ἐδέξαντό σου τὸ φῶς, διὰ τοῦτο κατηρασάμην
                    αὐτοὺς καὶ κατέβησαν εἰς ᾅδου ζῶντες.
                    </p>
                    <!-- par. 137 -->
                    <milestone n="137"/>
                    <p>
                    καὶ λέγει ὁ σωτὴρ τῷ φιλίππῳ· ἀλλ’ ἐπειδὴ
                    παρήκουσάς μου καὶ ἀπέδωκας κακὸν ἀντὶ κακοῦ καὶ οὐκ
                    ἐφύλαξας τὴν ἐντολήν μου, διὰ τοῦτο τελειωθήσῃ μὲν ἐνδόξως
                    καὶ χειραγωγηθήσῃ ὑπὸ τῶν ἁγίων μου ἀγγέλων καὶ ἐλεύσῃ
                    μετ’ αὐτῶν ἕως τοῦ παραδείσου τῆς τρυφῆς· καὶ αὐτοὶ μὲν
                    ἐλεύσονται πρός με εἰς τὸν παράδεισον, σὲ δὲ κελεύσω ἀπο-
                    κλεισθῆναι ἔξω τοῦ παραδείσου ἕως ἡμερῶν τεσσαράκοντα,
                    θαμβούμενον ὑπὸ τῆς φλογίνης καὶ στρεφομένης ῥομφαίας,
                    καὶ στενάξεις ὅτι ἐκάκωσας τοὺς κακώσαντάς σε· καὶ μετὰ
                    τεσσαράκοντα ἡμέρας ἀποστελῶ τὸν ἀρχάγγελόν μου μιχαήλ·
                    καὶ κρατήσει τὴν ῥομφαίαν τὴν φυλάσσουσαν τὸν παράδεισον,
                    καὶ ὄψει πάντας τοὺς δικαίους οἵτινες ἐν τῇ ἀκακίᾳ αὐτῶν  
                    ἐπορεύθησαν, καὶ τότε προσκυνήσεις τὴν δόξαν τοῦ πατρός
                    μου τοῦ ἐν τοῖς οὐρανοῖς· πλὴν τὸ σημεῖον τῆς ἐξελεύσεώς
                    σου δοξασθήσεται ἐν τῷ σταυρῷ μου. καὶ ὁ βαρθολομαῖος
                    δὲ ἀπελθὼν ἐν λυκαονίᾳ καὶ αὐτὸς ἐκεῖ σταυρωθήσεται· ἡ
                    δὲ μαριάμνη τὸ σῶμα αὐτῆς ἀποτίθεται ἐν τῷ ἰορδάνῃ
                    ποταμῷ. ἐγὼ δὲ ὦ φίλιππε οὐκ ἀνέξομαί σου ὅτι κατεπόν-
                    τισας τοὺς ἀνθρώπους εἰς τὴν ἄβυσσον· ἀλλ’ ἰδοὺ τὸ πνεῦμά
                    μου ἐν αὐτοῖς, καὶ ἀναγάγω αὐτούς, καὶ οὕτως ἰδόντες σε
                    πιστεύσωσιν ἐν τῇ δόξῃ τοῦ ἀποστείλαντός σε.
                    </p>
                    <!-- par. 138 -->
                    <milestone n="138"/>
                    <p>
                    καὶ στραφεὶς ὁ σωτὴρ ἀνέτεινεν τὴν ἑαυτοῦ
                    χεῖρα καὶ ἐχάραξεν σταυρὸν ἐν τῷ ἀέρι καταβαίνοντα ἀπὸ
                    τῶν ἄνω ἕως τῆς ἀβύσσου, καὶ ἐπλήσθη ἡ ἄβυσσος φωτὸς
                    καὶ ἦν ὁ σταυρὸς ἐν ὁμοιώματι κλίμακος ἐχούσης βαθμούς·
                    καὶ ἐφώνησεν φωνὴν ὁ σωτὴρ τοῖς ἐν τῇ ἀβύσσῳ λέγων·
                    ἀνέλθετε πάντες διὰ τοῦ σταυροῦ, ὅτι καὶ ὁ ἀπόστολος
                    φίλιππος νῦν ἐσπλαγχνίσθη ἐφ’ ὑμᾶς δι’ ἐμέ, ἵνα πάλιν
                    θεάσησθε τὸ φῶς τοῦ θεοῦ· καὶ ἰδοὺ ὅλον τὸ πλῆθος τῶν
                    κατενεχθέντων εἰς τὴν ἄβυσσον ἀνέβησαν· ἔμεινεν δὲ κάτω ὁ
                    ἀνθύπατος καὶ ἡ ἔχιδνα ἣν ἐσέβοντο. ὅτε δὲ ἀνῆλθον οἱ
                    ὄχλοι, ἐμβλέψαντες εἰς τὸν φίλιππον κατὰ κεφαλῆς κρεμά-
                    μενον ἐκόψαντο κοπετὸν καὶ θρῆνον μέγαν ἐπὶ τῇ παρανομίᾳ
                    ᾗ ἐποίησαν· εἶδον δὲ καὶ τὸν βαρθολομαῖον καὶ τὴν μαριά-
                    μνην ἔχουσαν τὸν πρῶτον τύπον. καὶ ἰδοὺ ὁ κύριος ἀνῆλθεν
                    εἰς τοὺς οὐρανοὺς βλεπόντων τοῦ τε φιλίππου καὶ τοῦ βαρ-
                    θολομαίου καὶ τῆς μαριάμνης καὶ τοῦ στάχυος καὶ πάντων
                    τῶν πιστῶν λαῶν· καὶ ἦσαν σιγῇ δοξάζοντες τὸν θεὸν ἐν
                    φόβῳ καὶ τρόμῳ. πάντες δὲ οἱ ὄχλοι ἔκραξαν λέγοντες· εἷς
                    θεὸς ὃν κηρύττουσιν οὗτοι οἱ ἄνθρωποι ἐν ἀληθείᾳ· εἷς θεὸς
                    ὁ ἀποστείλας αὐτοὺς ἐπὶ τῇ ἡμετέρᾳ σωτηρίᾳ. μετανοοῦμεν
                    νῦν ἀληθῶς ἐπὶ τῇ μεγάλῃ ἡμῶν πλάνῃ, ὅτι οὔ πω ἐσμὲν ἄξιοι
                    τῆς αἰωνίου ζωῆς· νῦν πιστεύομεν, ὅτι ἐθεασάμεθα μεγάλα
                    θαυμάσια, ὅτι ἀνήγαγεν ἡμᾶς ὁ σωτὴρ ἀπὸ τῆς ἀβύσσου.
                    καὶ ἔπεσαν πάντες ἐπὶ πρόσωπον καὶ προσεκύνησαν τῷ φι-
                    λίππῳ, καὶ παρεκάλουν, ἕτοιμοι ὄντες τοῦ φυγεῖν, μὴ ποιήσῃ
                    ἕτερον σημεῖον· καὶ ἐδέοντο ἵνα ἄξιοι γένωνται τῆς τοῦ Χρι-
                    στοῦ παρουσίας.
                    </p>
                    <!-- par. 139 -->
                    <milestone n="139"/>
                    <p>
                    ὁ δὲ φίλιππος ἔτι κρεμάμενος προσεφώνησεν
                    αὐτοῖς καὶ εἶπεν· ἀκούσατε καὶ μάθετε πόσαι εἰσὶν αἱ δυνά-
                    μεις τοῦ θεοῦ μου, ἀναμιμνησκόμενοι ἅπερ κάτω εἴδετε, καὶ
                    πῶς ἡ πόλις ὑμῶν κατεστράφη, πλὴν τῆς οἰκίας τοῦ εἰσδεξα-
                    μένου με· καὶ νῦν ἡ γλυκύτης τοῦ θεοῦ μου ἀνήγαγεν ὑμᾶς
                    ἐκ τῆς ἀβύσσου, κἀγὼ ὀφειλέτης εἰμὶ τεσσαράκοντα ἡμέρας
                    κύκλῳ τοῦ παραδείσου περισκοπεύων δι’ ὑμᾶς, ὅτι ὠργίσθην
                    ὑμῖν εἰς ἀνταπόδοσιν· καὶ ταύτην μόνην τὴν ἐντολὴν οὐκ
                    ἐφύλαξα, ὅτι οὐκ ἔδωκα ὑμῖν ἀντάλλαγμα τοῦ κακοῦ τὸ ἀγαθόν.
                    ἀλλὰ λέγω ὑμῖν, ἀπὸ τοῦ νῦν ἐν τῇ ἀγαθότητι τοῦ θεοῦ
                    ἀποβάλετε τὴν κακίαν, ὅπως ἄξιοι γένησθε τῆς τοῦ κυρίου
                    εὐχαριστίας.
                    </p>
                    <!-- par. 140 -->
                    <milestone n="140"/>
                    <p>
                    τινὲς δὲ τῶν πιστῶν προσέδραμον ἵνα καθέ-
                    λωσιν τὸν φίλιππον καὶ ἀροῦσιν ἀπ’ αὐτοῦ τοὺς σιδηροῦς
                    κόρακας καὶ τοὺς ὀγκίνους ἐκ τῶν σφυρῶν. ὁ δὲ φίλιππος
                    εἶπεν· μὴ τεκνία, μὴ ἐγγίσητέ μοι ἕνεκεν τούτου, ὅτι οὕτως
                    ἔσται ἡ τελείωσίς μου. ἀκούσατέ μου οἱ φωτισθέντες ἐν
                    κυρίῳ, ὅτι ἦλθον εἰς τὴν πόλιν ταύτην οὐκ ἐμπορείαν τινὰ
                    ποιήσασθαι, οὐκ ἄλλην τινὰ πρᾶξιν, ἐκληρώθην δὲ ἐξελθεῖν ἐκ
                    τοῦ σώματός μου εἰς τὴν πόλιν ταύτην ἐν ᾧ ὁρᾶτέ με σχήματι.
                    μὴ οὖν λυπηθῆτε ὅτι κρέμαμαι οὕτως· τὸν γὰρ τύπον φέρω τοῦ
                    πρώτου ἀνθρώπου κατὰ κεφαλῆς ἐνεχθέντος ἐπὶ τῆς γῆς καὶ
                    πάλιν διὰ τοῦ ξύλου τοῦ σταυροῦ ζωοποιηθέντος ἐκ τοῦ θανά-
                    του τῆς παραβάσεως. καὶ νῦν ἀποπληρῶ τὸ προσταχθέν μοι·
                    εἶπεν γάρ μοι ὁ κύριος· ἐὰν μὴ ποιήσητε ὑμῶν τὰ κάτω εἰς τὰ
                    ἄνω, καὶ τὰ ἀριστερὰ εἰς τὰ δεξιά, οὐ μὴ εἰσέλθητε εἰς τὴν βασι-
                    λείαν μου. μὴ οὖν ὁμοιωθῆτε τῷ ἀντιπαρηλλαγμένῳ τύπῳ,
                    ὅτι πᾶς κόσμος ἐνήλλακται, καὶ πᾶσα ψυχὴ ἀναστρεφομένη
                    ἐν σώματι γίνεται ἐν λήθῃ τῶν ἐπουρανίων. ἡμεῖς δὲ ἔχοντες
                    τὴν τῶν ἐπουρανίων δόξαν μὴ ζητήσωμεν τὸ ἐκτός, ὅπερ
                    ἐστὶν τὸ σῶμα καὶ ὁ οἶκος τῆς δουλείας. μὴ γίνεσθε ἄπιστοι
                    ἀλλὰ πιστοί· καὶ ἀφίετε ἀλλήλοις. ἰδοὺ κρέμαμαι ἡμέρας ἕξ,
                    ἔχω δὲ μέμψιν τοῦ ἀληθινοῦ κριτοῦ, ὅτι ὅλως ἀπέδωκα ὑμῖν
                    κακά, καὶ ἔθηκα πρόσκομμα τῇ εὐθύτητί μου. καὶ νῦν ἀνέρ-
                    χομαι εἰς ὕψος. μὴ γίνεσθε στυγνοί, ἀλλὰ μᾶλλον χάρητε ὅτι
                    καταλιμπάνω τὸ κατοικητήριον τοῦτο τὸ σῶμά μου, ἐκφυγὼν
                    τὴν φθορὰν τοῦ δράκοντος τοῦ κολάζοντος πᾶσαν ψυχὴν τὴν
                    ἐν ἁμαρτίαις οὖσαν.
                    </p>
                    <!-- par. 141 -->
                    <milestone n="141"/>
                    <p>
                    καὶ περιβλεψάμενος ὁ φίλιππος κύκλῳ τοὺς
                    ὄχλους εἶπεν· ὦ ὑμεῖς οἱ ἀνελθόντες ἐκ νεκρῶν ἀπὸ τοῦ ᾅδου
                    καὶ τῆς καταποντίσεως τῆς ἀβύσσου, καὶ σταυρὸς φωτεινὸς
                    ἀνήγαγεν ὑμᾶς εἰς τὸ ὕψος διὰ τὴν ἀγαθότητα τοῦ πατρὸς
                    καὶ τοῦ υἱοῦ καὶ τοῦ ἁγίου πνεύματος· οὗτος θεὸς ὢν ἄν-
                    θρωπος ἐγένετο, σαρκωθεὶς ἐκ τῆς παρθένου μαρίας, ἀθά-
                    νατος μένων σαρκί, καὶ ἐν τῷ θανάτῳ γενόμενος ἤγειρεν τοὺς
                    νεκρούς, ἐλεήσας τὸ τῶν ἀνθρώπων γένος, ἀνελὼν τὸ κέντρον
                    τῆς ἁμαρτίας· μέγας ἦν καὶ ἐγένετο μικρὸς δι’ ἡμᾶς, ἕως οὗ
                    αὐξήσῃ τοὺς μικροὺς καὶ εἰσενέγκῃ εἰς τὸ μέγεθος αὐτοῦ.
                    καὶ αὐτός ἐστιν ὁ ἔχων τὴν γλυκύτητα, καὶ ἐνέπτυσαν αὐτὸν
                    ποτίσαντες αὐτὸν χολήν, ἵνα ποιήσῃ τοὺς πικρανθέντας τῆς
                    γλυκύτητος αὐτοῦ γεύσασθαι. προσκολλήθητε οὖν αὐτῷ καὶ
                    μὴ ἐγκαταλείψητε αὐτόν· αὐτὸς γάρ ἐστιν ἡ ζωὴ ἡμῶν εἰς
                    τοὺς αἰῶνας.
                    </p>
                    <!-- par. 142 -->
                    <milestone n="142"/>
                    <p>
                    ὅτε δὲ ἐπλήρωσεν τὴν ἐπαγγελίαν ταύτην ὁ
                    φίλιππος, λέγει αὐτοῖς· λύσατε τὸν βαρθολομαῖον. καὶ
                    προσελθόντες ἔλυσαν αὐτόν. ὅτε οὖν ἔλυσαν αὐτόν, λέγει αὐτῷ
                    ὁ φίλιππος· βαρθολομαῖε ἀδελφέ μου ἐν κυρίῳ, οἶδας ὅτι ὁ
                    κύριος ἀπέσταλκέν σε σὺν ἐμοὶ εἰς τὴν πόλιν ταύτην, καὶ
                    ἐκοινώνησάς μοι εἰς πάντας τοὺς κινδύνους μετὰ τῆς ἀδελφῆς
                    ἡμῶν μαριάμνης· ἀλλὰ γίνωσκε ὅτι ἡ ἔξοδος τοῦ σώματός
                    σου ἐτάγη ἐν τῇ λυκαονίᾳ, καὶ τῇ μαριάμνῃ ἐκληρώθη ἐξελ-
                    θεῖν ἀπὸ τοῦ σώματος εἰς τὸν ἰορδάνην ποταμόν. νῦν οὖν
                    ἐντέλλομαι ὑμῖν ὅτι ὅτε ἐξέλθω ἀπὸ τοῦ σώματός μου οἰκο-
                    δομήσατε εἰς τὸν τόπον τοῦτον ἐκκλησίαν ἐν ᾧ ἐξέλθω ἀπὸ
                    τοῦ σώματος. καὶ τὸν λεόπαρδον καὶ τὸν ἔριφον τῶν αἰγῶν
                    ἐάσατε εἰς τὴν ἐκκλησίαν εἰς σημεῖον τῶν πιστευόντων, καὶ ἡ
                    νικανόρα δὲ προνοείσθω αὐτῶν ἕως ἂν ἐξέλθωσιν ἀπὸ τοῦ 
                    σώματος· καὶ ὅταν ἐξέλθωσιν, θάψατε αὐτὰ πρὸς τὸν πυ-
                    λῶνα τῆς ἐκκλησίας. καὶ τὴν εἰρήνην ὑμῶν θέσθε ἐν τῇ
                    οἰκίᾳ τοῦ στάχυος, ὥσπερ ὁ κύριος ἔθηκεν τὴν ἑαυτοῦ εἰρή-
                    νην ἐν τῇ πόλει ταύτῃ. ἔστωσαν δὲ ἐν τῇ οἰκίᾳ ἐκείνῃ πᾶσαι
                    αἱ παρθένοι αἱ πιστεύουσαι καθ’ ἑκάστην ἡμέραν ἐπισκέπτου-
                    σαι τοὺς νοσοῦντας, βαδίζουσαι ἀνὰ δύο δύο· ἀλλὰ μὴ ὁμι-
                    λείτωσαν μετὰ νεανίσκων, ἵνα μὴ πειράσῃ αὐτὰς ὁ σατανᾶς·
                    ὄφις γάρ ἐστιν ἕρπων, καὶ ἐποίησεν διὰ τῆς εὔας τὸν ἀδὰμ
                    ὀλισθῆσαι εἰς θάνατον· μὴ οὕτως πάλιν ἔσται ἐν τῷ καιρῷ  
                    τούτῳ ὥσπερ ἐπὶ τῆς εὔας.
                    </p>
                    <!-- par. 143 -->
                    <milestone n="143"/>
                    <p>
                    σὺ δὲ βαρθολομαῖε γενοῦ καλὸς δοκιμαστής,
                    καὶ δώσεις τὰς παραγγελίας ταύτας τῷ στάχυϊ καὶ καταστή-
                    σεις αὐτὸν ἐπίσκοπον. μὴ ἐμπιστεύσῃς δὲ τὸν τόπον τῆς ἐπι-
                    σκοπῆς νεωτέρῳ, ἵνα μὴ καταισχυνθῇ τὸ εὐαγγέλιον τοῦ
                    χριστοῦ· πᾶς δὲ ὁ διδάσκων ἐχέτω τὰ ἔργα ἴσα τοῖς λόγοις.
                    ἐγὼ δὲ ὑπάγω πρὸς τὸν κύριον· καὶ λάβε τὸ σῶμά μου καὶ
                    ἐνταφίασον αὐτὸ ἐν χάρταις συριακαῖς, καὶ μὴ ἐπιβάλῃς μοι
                    ὀθόνην λινῆν, ὅτι τὸ σῶμα τοῦ κυρίου ἐν σινδόνι ἐνειλήθη.
                    ἐνταφιάσας μου τὸ σῶμα ἐν ταῖς χάρταις σφίγξον αὐτὸ πα-
                    πύροις, καὶ χῶσον αὐτὸ ἐν τῇ ἐκκλησίᾳ. καὶ γίνεσθε εὐχό-
                    μενοι ὑπὲρ ἐμοῦ ἐπὶ ἡμέρας τεσσαράκοντα ἵνα ἀφῇ μοι ὁ
                    κύριος τὴν παράβασιν ἣν παρέβην ἀποδώσας τοῖς κακοποιή-
                    σασίν μοι. ἴδε ὦ βαρθολομαῖε πῶς στάζει τὸ αἷμά μου ἐπὶ
                    τῆς γῆς· φυτὸν ἀνατελεῖ ἀπὸ τοῦ αἵματός μου, καὶ γενήσεται
                    ἄμπελος καὶ ποιήσει καρπὸν σταφυλῆς. καὶ λαβόντες τὸν βό-
                    τρυν ἀποθλίψατε αὐτὸν εἰς τὸ ποτήριον· καὶ μεταλαβόντες
                    εἰς τὴν τρίτην ἡμέραν ἀναπέμψατε εἰς ὕψος τὸ ἀμήν, ἵνα
                    γένηται τελεία προσφορά.
                    </p>
                    <!-- par. 144 -->
                    <milestone n="144"/>
                    <p>
                    καὶ εἰπὼν ταῦτα ὁ φίλιππος ηὔξατο οὕτως·
                    κύριε ἰησοῦ χριστέ, ὁ πατὴρ τῶν αἰώνων, βασιλεῦ τοῦ
                    φωτός, ὁ σοφίσας ἡμᾶς ἐν τῇ σοφίᾳ σου καὶ δοὺς ἡμῖν τὴν
                    σὴν σύνεσιν, ἐχαρίσω δὲ ἡμῖν τὴν βουλὴν τῆς ἀγαθότητός
                    σου, ὁ μηδέποτε χωρισθεὶς ἡμῖν, σὺ εἶ ὁ αἴρων τὴν νόσον
                    τῶν καταφευγόντων εἰς σέ· σὺ εἶ ὁ δεδωκὼς ἡμῖν τὴν σὴν
                    παρρησίαν τῆς σοφίας, ὁ δεδωκὼς ἡμῖν σημεῖα καὶ τέρατα
                    καὶ ἐπιστρέψας τοὺς πλανηθέντας, ὁ στεφανῶν τοὺς νικῶντας
                    τὸν ἀντίπαλον, ὁ καλὸς ἀγωνοθέτης· ἐλθὲ νῦν ἰησοῦ καὶ δός
                    μοι τὸν στέφανον τῆς νίκης αἰώνιον κατὰ πάσης ἐναντίας
                    ἀρχῆς καὶ ἐξουσίας, καὶ μὴ καλυψάτω με ὁ σκοτεινὸς αὐτῶν
                    ἀήρ, ὅπως διαπεράσω τὰ τοῦ πυρὸς ὕδατα καὶ πᾶσαν τὴν
                    ἄβυσσον. κύριέ μου ἰησοῦ χριστέ, μὴ σχῇ χώραν ὁ ἐχθρὸς
                    κατηγορῆσαί μου ἐπὶ τοῦ βήματός σου, ἀλλ’ ἔνδυσόν με τὴν
                    ἔνδοξόν σου στολήν, τὴν φωτεινήν σου σφραγῖδα τὴν πάντοτε
                    λάμπουσαν, ἕως ἂν παρέλθω πάντας τοὺς κοσμοκράτορας καὶ
                    τὸν πονηρὸν δράκοντα τὸν ἀντικείμενον ἡμῖν. νῦν οὖν κύριέ
                    μου ἰησοῦ χριστὲ ποίησόν μοι ἀπαντῆσαί σοι ἐν τῷ ἀέρι,
                    χαρισάμενός μοι τὴν ἀνταπόδοσιν ἣν ἀνταπέδωκα τοῖς ἐχθροῖς
                    μου· καὶ μεταμόρφωσον τὴν μορφὴν τοῦ σώματός μου ἐν
                    ἀγγελικῇ δόξῃ· καὶ ἀνάπαυσόν με ἐν τῇ μακαριότητί σου, καὶ
                    λήψομαι τὸ παρὰ σοῦ ἐπάγγελμα ὃ ἐπηγγείλω τοῖς ἁγίοις σου
                    εἰς τοὺς αἰῶνας. ἀμήν.
                    </p>
                    <!-- par. 145 -->
                    <milestone n="145"/>
                    <p>
                    καὶ ταῦτα εἰπὼν ὁ φίλιππος παρέδωκεν τὸ
                    πνεῦμα, πάντων τῶν ὄχλων βλεπόντων εἰς αὐτὸν καὶ κλαιόν-
                    των καὶ λεγόντων· ἐπληρώθη ἐν εἰρήνῃ ὁ βίος τούτου τοῦ
                    πνεύματος. καὶ ἔλεγον τὸ ἀμήν.
                    </p>
                    <!-- par. 146 -->
                    <milestone n="146"/>
                    <p>
                    ὁ δὲ βαρθολομαῖος καὶ ἡ μαριάμνη καθεῖλαν
                    τὸ σῶμα αὐτοῦ καὶ ἐποίησαν καθ’ ἃ ἐνετείλατο αὐτοῖς ὁ
                    φίλιππος, καὶ ἔθαψαν αὐτὸν ἐν ἐκείνῳ τῷ τόπῳ. φωνὴ δὲ
                    εὐθέως ἐκ τῶν οὐρανῶν ἐγένετο· φίλιππος ὁ ἀπόστολος
                    ἐστεφάνωται τὸν τῆς ἀφθαρσίας στέφανον ὑπὸ τοῦ ἀγωνο-
                    θέτου ἰησοῦ χριστοῦ. καὶ πάντες ἔκραξαν τὸ ἀμήν.
                    </p>
                    <!-- par. 147 -->
                    <milestone n="147"/>
                    <p>
                    μετὰ δὲ τὰς τρεῖς ἡμέρας ἐβλάστησεν τὸ φυτὸν
                    τῆς ἀμπέλου ὅπου ἔσταξεν τὸ αἷμα τοῦ ἁγίου φιλίππου. καὶ
                    ἐποίησαν πάντα τὰ ἐντεταλμένα αὐτοῖς παρ’ αὐτοῦ, ἐπὶ ἡμέρας
                    τεσσαράκοντα προσφέροντες προσφοράς, ἀδιαλείπτως προσευ-
                    χόμενοι. καὶ ᾠκοδόμησαν τὴν ἐκκλησίαν ἐν τῷ τόπῳ ἐκείνῳ,
                    καταστήσαντες τὸν στάχυν ἐπίσκοπον ἐν τῇ ἐκκλησίᾳ. καὶ ἡ
                    νικανόρα δὲ καὶ πάντες οἱ πιστοὶ συνήγοντο καὶ οὐ διέλειπον
                    πάντες δοξάζοντες τὸν θεὸν διὰ τὰ θαυμάσια τὰ γεγενημένα
                    ἐπ’ αὐτούς. καὶ πᾶσα ἡ πόλις ἐπίστευσεν εἰς τὸ ὄνομα τοῦ
                    ἰησοῦ· ἐνετείλατο δὲ ὁ βαρθολομαῖος τῷ στάχυϊ βαπτίζειν
                    τοὺς πιστεύοντας εἰς τὸ ὄνομα τοῦ πατρὸς καὶ τοῦ υἱοῦ καὶ
                    τοῦ ἁγίου πνεύματος, καὶ ἵνα λέγωσιν ἀμήν.
                    </p>
                    <!-- par. 148 -->
                    <milestone n="148"/>
                    <p>
                    μετὰ δὲ τὰς τεσσαράκοντα ἡμέρας φανεὶς ὁ
                    σωτὴρ ἐν μορφῇ τοῦ φιλίππου εἶπεν τῷ βαρθολομαίῳ καὶ
                    τῇ μαριάμνῃ· ἀδελφοί μου ἠγαπημένοι θέλετε ἀναπαῆναι
                    ἐν τῇ ἀναπαύσει τοῦ θεοῦ; ἠνοίχθη μοι ὁ παράδεισος καὶ 
                    εἰσῆλθον ἐν τῇ δόξῃ τοῦ ἰησοῦ. ἀπέλθατε εἰς τὸν τόπον
                    τὸν κεκληρωμένον ὑμῖν· τὸ γὰρ φυτὸν τὸ ὡρισμένον καὶ
                    φυτευθὲν ἐν τῇ πόλει ταύτῃ καρποφορεῖ καλῶς. ἀσπασάμενοι
                    οὖν τοὺς ἀδελφοὺς καὶ ἐπευξάμενοι ἑκάστῳ αὐτῶν ἐξῆλθον
                    ἀπὸ τῆς πόλεως ὀφιορύμης τῆς ἱεραπόλεως τῆς ἀσίας, καὶ
                    ὁ βαρθολομαῖος ἀπῆλθεν εἰς τὴν λυκαονίαν, ἡ δὲ μαριάμνη
                    ἐπορεύθη ἐν τῷ ἰορδάνῃ· ὁ δὲ στάχυς καὶ οἱ σὺν αὐτῷ
                    ἔμειναν κατέχοντες τὴν ἐκκλησίαν ἐν χριστῷ ἰησοῦ τῷ κυ-
                    ρίῳ ἡμῶν, ᾧ ἡ δόξα καὶ τὸ κράτος εἰς τοὺς αἰῶνας τῶν
                    αἰώνων. ἀμήν.
				</p>
			</div>
		</body>
	</text>
</TEI>
